---
title: "Album Da Ascoltare #2"
date: 2019-05-24T16:51:33+02:00
draft: false
featured_image: "album-da-ascoltare2.jpg"
categories: ["Musica"]
description: "Album da ascoltare vol. 2"
---

Torna, dopo un bel po’ di tempo, la lista di album da ascoltare che nessuno ha chiesto... **Volume 2!**

Per chi si fosse perso la prima - molto male! - la trova <a href="https://la-mansarda.com/blog/dischi-da-ascoltare-1/" target="_blank" rel="nofollow" title="qui">qui. </a>  

Album da ascoltare, Vol. 2: 

* <a href="https://open.spotify.com/album/1pSsj2RS2FUYyKTjG8BKuo?si=-D1cuJjgQvGkpexxkBg6ug" target="_blank" rel="nofollow" title="qui">**Smuggler Brothers - Musione.** </a> Qua siamo di fronte ad un discone *à la Calibro 35.* Non a caso c'è lo zampino di Massimo Martellotta. Si tratta, infatti, di un album strumentale con tracce che *omaggiano* il cinema, in particolare Morricone e la *library music.* Tutto con un bel po’ di psichedelia, che non guasta mai, un po’ di funk e un pizzico di *Sicilia* in qua e là. Un bell’album che entra fra i miei preferiti di quest’anno. A gamba tesa, proprio. 

* <a href="https://open.spotify.com/album/6a1HtLhd3zNccXRNUZ23ge?si=QxAO5m3XRbG-Fbhspue1uw" target="_blank" rel="nofollow" title="qui">**Snarky Puppy - Immigrance.** </a> Rimango sempre nel *genere*. In questo caso, però, stiamo parlando di *colossi* della musica jazz, che regalano un’altra perla da ascoltare ad oltranza. Rispetto al passato Immigrance è ancora più *elettrico.* Un bel jazz progressivo e moderno che unisce, come al solito per gli Snarky Puppy, molti generi e una serie di musicisti fenomenali. 

* <a href="https://open.spotify.com/album/0YF8PfcGbsKg5IaFyPnlyY?si=lbH84dI2SCWrwn-M8TbN1Q" target="_blank" rel="nofollow" title="qui">**Anderson .Paak - Ventura.** </a> Concludiamo questo trittico *jazzoso* con il buon Anderson che a pochi mesi distanza da quell’altra discreta *mina* di Oxnard, pubblica Ventura. Un album più suonato e vicino allo stile dell’ormai *mitico* Malibu. Meno rap, quindi, ma sempre col solito stile che ha reso .Paak famoso: jazz, funk e una ritmica da paura. 

* <a href="https://open.spotify.com/album/1sGe4UuQ34uhIEtNc5f7BA?si=YWAefQzFThqe5GNzHwGr8A" target="_blank" rel="nofollow" title="qui">**Alosi - 1985** </a> Di questo bel disco ho parlato <a href="https://la-mansarda.com/blog/alosi-1985/" target="_blank" rel="nofollow" title="qui">**qui.** </a> L’unica cosa che dovete fare, a parte ascoltarlo, è cliccare il link e leggervi tutto quello che ho detto all’epoca. Si tratta del cantante de Il Pan del Diavolo. Gli voglio bene e dovete volergliene anche voi. 

* <a href="https://open.spotify.com/album/21NiKun8VZIf0g0xIACBLU?si=M3eThpg-RPSdCOIYmwXFiA" target="_blank" rel="nofollow" title="qui">**I Hate My Village - I Hate My Bonus Tracks** </a> Anche in questo caso vi invito a recuperare l’articolo sull’album <a href="https://la-mansarda.com/blog/i-hate-my-village/" target="_blank" rel="nofollow" title="qui"> originale. </a> Questo EP aggiunge 3 canzoni inedite, più una versione live *perfetta* di **Tony Hawk of Ghana**, rendendo l’uscita originale ancora più *completa.* 

### Quello della foto
Per chi se lo fosse chiesto, non l’ho dimenticato, ma volevo un finale *a sorpresa.*
Non è un disco appena uscito, anzi risale a diverso tempo fa, ma è stato da poco pubblicato su Spotify e ristampato in Vinile - nel mio caso viola e con tanto di autografini. 

* <a href="https://open.spotify.com/album/2m2GIoJnWNo7bDOj9LTOt9?si=4-0G72ksQYKXNCj_vBDyTQ" target="_blank" rel="nofollow" title="qui"> **H.U.P Live in Catharsis** </a> dei Marlene Kuntz. Un mega live che finalmente ho potuto prendere in vinile e che tutti dovreste ascoltare almeno una volta. Anche se sarebbe meglio due o tre. 
