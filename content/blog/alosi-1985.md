---
title: "Alosi - 1985"
date: 2019-04-22T00:36:53+02:00
draft: true
featured_image: "1985+copertina+def.jpg"
categories: ["Musica"]
description: "L'album di esordio di Alosi: 1985"
---

### Due parole sull’album appena uscito
Sono un fan del Pan del Diavolo: sono affezionato alle loro canzoni e alla voce di Alosi. In un certe senso, sapevo già che il suo album da solista mi sarebbe piaciuto. Allo stesso tempo, però, mi aspettavo qualcosa di _diverso_. E 1985 non ha tradito le mie attese. 

Se prima _elettrica era la spinta,_ adesso elettriche sono le chitarre. 

1985 è un disco forte, rumoroso, ma non per questo banale o scontato. È un album diverso da quelli cui siamo abituati in questo periodo. Scordatevi i suoni campionati con Pro Tools e i testi fintamente significativi. Qui è tutto vero e diretto. 

La quasi totalità dell’album è stata registrata _in presa diretta_, una scelta coraggiosa per certi versi, ma che porta con sé una forte carica emotiva. 

Carica che viene ripresa dai testi e dalle tematiche di un disco che  rappresenta _un portale dimensionale attraverso quello che siamo, quello che saremmo potuti essere e quello che saremo_, per citare lo stesso Alosi. 

10 brani per raccontare un viaggio, fra _rock, new wave e grunge._ Una storia fatta di tenacia e fragilità il cui finale deve ancora essere scritto. 

1985 è un disco bello da ascoltare. Ma soprattutto, è un disco fatto da un artista che non scende a compromessi e fa ciò che vuole. Anche uscendo dalla linea tracciata dalle _regole del mercato discografico_. Soprattutto quello _indie_, che di indipendente ha ormai poco. 


Fatevi un favore e ascoltatelo.  Lo trovate <a href="https://open.spotify.com/album/1sGe4UuQ34uhIEtNc5f7BA?si=tRhxBBPXRjuhPoUwviEEoQ" target="_blank" rel="nofollow" title="qui">qui. </a> Dopo di che: compratelo. È su <a href="https://amzn.to/2XwvX5c" target="_blank" rel="nofollow" title="amazon">Amazon. </a>. 

### Low Key
Impossibile non cogliere il riferimento a Chris Cornell in _Hotel_. Un grande omaggio.  
