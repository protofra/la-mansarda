---
title: "Cosa sto leggendo #1"
date: 2019-03-19T23:41:22+01:00
draft: true
featured_image: "libri1.jpg"
categories: ["Libri"]
description: "Qualche lettura che consiglio"
---

### Troppe cose da leggere
Sono un accumulatore seriale, ora me ne sto rendendo conto. Di un po’ di tutto, in realtà. Però soprattutto di libri e dischi. 

Per questo comincio ad avere una lista infinita su Amazon e una pila di libri _daleggere-chestoleggendo-chepoifinisco-chehoriletto_. 

Nella pila delle ultime settimane ci sono romanzi, saggi, grandi classici e cose un po’ a caso ma che mi sembravano interessanti. 

Per esempio, proprio adesso sto leggendo <a href="https://amzn.to/2TlhU01" target="_blank" rel="nofollow" title="il libro del mare"> _Il libro del mare_, </a> perché qualche giorno fa ho riletto <a href="https://amzn.to/2Tkre3Y" target="_blank" rel="nofollow" title="il vecchio e il mare">_Il vecchio e il mare_ </a>e mi era venuta voglia di cose marittime.  Del romanzo di Hemingway credo ne parlerò a parte, perché per me significa molto. 

Ho anche in ballo <a href="https://amzn.to/2WeBfSn" target="_blank" rel="nofollow" title="diario minimo">_Diario Minimo_ </a> e <a href="https://amzn.to/2W4wbjk" target="_blank" rel="nofollow" title="pape satan aleppe">_Pape Satàn Aleppe_ </a> di Eco, perché quello che dice Umberto è importante.  Sono una serie di brevi scritti che il Maestro ha collezionato nel corso degli anni. In particolare il secondo è molto _attuale,_ pur essendo fermo per ovvie ragioni al 2015, e tratta della nostra fantastica società. Sempre con lo stile ironico ed estremamente raffinato del buon Umberto. 

Poi ho qualche libro sulla Apple: <a href="https://amzn.to/2W52ZbQ" target="_blank" rel="nofollow" title="insanely great"> _Insanely Great_ </a> e <a href="https://amzn.to/2WcWIuW" target="_blank" rel="nofollow" title="creative selection">_Creative Selection_,</a> che mi interessavano da tempo e raccontano dei processi creativi che hanno portato alla creazione del Macintosh e del primo iPhone. 
Sempre in tema _tech_ c’è la biografia di Elon Musk, che non ho nemmeno iniziato a dire il vero. È sullo scaffale a prendere polvere perché dopo averla presa mi era passato il momento _voglio sapere come e cosa ha fatto quella persona._

L’ultima cosa interessante che ho preso e cominciato a leggere è <a href="https://amzn.to/2U0jzME" target="_blank" rel="nofollow" title="everything in its right place">_Everthing in its right place,</a>_ che pur non parlando di Radiohead è ugualmente interessante. Perché spiega come e perché la _Blockchain_ può cambiare l’industria musicale, per renderla più _trasparente_ e _artist-oriented._ Un libro semi-sconosciuto - per non dire del tutto - ma che mi ha dato una buona ispirazione per la tesi. 

### Bonus
<a href="https://amzn.to/2TQupoD" target="_blank" rel="nofollow" title="fantozzi">_Fantozzi_.</a> Il libro. Perché i film sono meravigliosi, volevo capire come fosse il libro che ha dato origine a tutto. 