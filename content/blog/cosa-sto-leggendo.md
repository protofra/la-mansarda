---
title: "Libri che sto leggendo #1"
date: 2019-03-19T23:41:22+01:00
draft: false
featured_image: "IMG_6351.jpg"
categories: ["Libri"]
description: "Qualche lettura che consiglio"
---

### Leggo e accumulo cose
Sono un accumulatore seriale, ora me ne sto rendendo conto. Di un po’ di tutto, in realtà. Però soprattutto di libri e dischi. 

Per questo ho sempre una lista infinita su Amazon e una pila di libri _daleggere-chestoleggendo-chepoifinisco-chehoriletto_. 

Nella pila delle ultime settimane ci sono romanzi, saggi, grandi classici e cose un po’ a caso ma che mi sembravano interessanti. Un'altra lista che nessuno ha chiesto, insomma, dopo quella sugli <a href="https://la-mansarda.com/blog/dischi-da-ascoltare-1/" target="_blank" rel="nofollow" title="album che sto ascoltando"> _album che sto ascoltando_. </a>

Per esempio, proprio adesso sto leggendo <a href="https://amzn.to/2TlhU01" target="_blank" rel="nofollow" title="il libro del mare"> _Il libro del mare_, </a> perché qualche giorno fa ho riletto <a href="https://amzn.to/2Tkre3Y" target="_blank" rel="nofollow" title="il vecchio e il mare">_Il vecchio e il mare_ </a>e mi era venuta voglia di cose marittime.  Del romanzo di Hemingway credo ne parlerò a parte, perché per me significa molto. 

Ho anche in ballo <a href="https://amzn.to/2WeBfSn" target="_blank" rel="nofollow" title="diario minimo">_Diario Minimo_ </a> e <a href="https://amzn.to/2W4wbjk" target="_blank" rel="nofollow" title="pape satan aleppe">_Pape Satàn Aleppe_ </a> di Eco, perché mi trovo in un momento in cui non riesco a non analizzare ciò che succede intorno a me con uno sguardo critico. E sapere cosa pensa uno come Eco è importante, anzi fondamentale, per riuscire ad arrivare a delle _risposte_. Sono una serie di brevi scritti che il Maestro ha collezionato nel corso degli anni. In particolare il secondo è molto _attuale,_ pur essendo fermo per ovvie ragioni al 2015, e tratta della nostra fantastica società, partendo dal concetto di _società liquida_ espresso da <a href="https://amzn.to/2OpPDEE" target="_blank" rel="nofollow" title="Bauman"> _Bauman_. </a> Sì, anche lui è nella lista delle cose _chehocompratoedevoleggere_. Tutto raccontato con l'ironia e la sapienza di Eco. Le prime parole dell'estratto: 
<p style="text-align: right;"> _Crisi delle ideologie, crisi dei partiti, individualismo sfrenato... Questo è l'ambiente - ben noto - in cui ci muoviamo: una società liquida, dove non sempre è facile trovare una stella polare (anche se è facile trovare tante stelle e stellette)._ </p>
 

Poi ne ho un paio su Apple: <a href="https://amzn.to/2W52ZbQ" target="_blank" rel="nofollow" title="insanely great"> _Insanely Great_ </a> e <a href="https://amzn.to/2WcWIuW" target="_blank" rel="nofollow" title="creative selection">_Creative Selection_.</a> Entrambi mi interessavano da tempo e raccontano dei processi creativi che hanno portato alla creazione del Macintosh e del primo iPhone. 
Sempre in tema _tech_ c’è la biografia di <a href="https://amzn.to/2WawZmK" target="_blank" rel="nofollow" title="elon musk">_Elon Musk_, </a> che non ho nemmeno iniziato a dire il vero. È sullo scaffale a prendere polvere perché dopo averla presa mi era passato il momento _voglio sapere come e cosa ha fatto quella persona._ Però ritornerò a breve anche su quel pazzo di Elon.

L’ultima cosa interessante che ho preso e cominciato a leggere è <a href="https://amzn.to/2U0jzME" target="_blank" rel="nofollow" title="everything in its right place">_Everthing in its right place,</a>_ che non parla di Radiohead ma di musica. E in particolare spiega come e perché la _Blockchain_ può cambiare l’industria musicale, per renderla più _trasparente_ e _artist-oriented._ Un libro semi-sconosciuto ma che mi ha ispirato la Tesi di Laurea che ho cominciato proprio in questo periodo. 
<p style="text-align: right;"> _I am not different, but rather, passionate in my hope that some of the pieces compiled in this book inspire those who believe, as I do, that art is an empathy machine to leverage Blockchain (or any other technologies) in a manner that results in more artists not simply sustaining, but thriving on their own terms._ </p>

### Bonus
<a href="https://amzn.to/2TQupoD" target="_blank" rel="nofollow" title="fantozzi">_Fantozzi_.</a> Il libro. Perché i film sono meravigliosi e visto che il Ragioniere l'ho _visto_ anche troppe volte, volevo capire come fosse _leggere_ le sue disavventure. 
<p style="text-align: right;"> _Quando due giorni dopo gli portarono le casse, la signora Pina gli chiese: "ma tu l'Inglese almeno lo sai?". Lui aveva lo sguardo non a fuoco su La Storia dei Sumeri. La signora Pina capì allora che doveva lasciarlo solo._ </p>