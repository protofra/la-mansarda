---
title: "Ferrari F8 Tributo"
date: 2019-02-28T15:33:15+01:00
draft: false
featured_image: "ferrari_f8_tributo.jpg"
description: "L'ultimo gioiello di Ferrari"
categories: ["Motori"]
---

## Un’altra cosa bellissima che non potrò mai avere
Se avessi ora davanti qualcuno che lavora in Ferrari gli direi: _voi una cosa brutta mai, eh?_
Non credo sia questione di passione o di gusti, le Ferrari sono tutte bellissime. Punto. 
E questa F8 Tributo non fa eccezione. 

### Erede della 488
La F8 Tributo è l’erede della già bellissima e velocissima 488 GTB, da cui riprende alcune linee e sopratutto il motore V8 Turbo. Un capolavoro ingegneristico capace di ottenere il premio _Best Engine of the Year_ nel 2016, 2017 e 2018.  Un motore cui, però, in Ferrari sono riusciti a strappare altri 50 CV. 

3.902 cc e 720 cavalli che permettono di fare da zero a 100 km/h in 2,9 secondi e raggiungere una velocità di 340 km all’ora. 

### Un bel figlio
Se la 488 non si era discostata troppo dalle linee della precedente 458, lo stesso non si può dire per questa F8 Tributo. 
Diciamo che è il figlio molto ben riuscito fra una 488 GTB e una 812 Superfast. 

Dalla 488 riprende, come ho già detto, il motore e il tipo di macchina - stiamo parlando di una berlinetta - mentre dalla 812 riprende molte linee del design a partire dai fari posteriori doppi. 

Anche la parte anteriore è molto simile a quella della Superfast, con linee, però, ancora più estremizzate: _aerodynamic stuff._

Sempre parlando di aerodinamica abbiamo uno spoiler soffiato al posteriore - simile alla 488 Pista - e all’anteriore una serie di prese d’aria che aiutano il raffreddamento dei freni senza bisogno di chissà quali ingombri. 

Queste e altre diavolerie hanno permesso di aumentare il carico aerodinamico del 15% rispetto al modello precedente. 
E senza bisogno di alettoni grossi quanto tavoli da pranzo. 

Gli [interni] (https://media.magazine.ferrari.com/images/2019/02/27/170432549-784539ea-c8a6-4726-afab-c69c51cc5981.jpg), invece, li lascio giudicare a voi,perché sono così belli che non saprei cosa dire.


#### Grazie Ferrari
Probabilmente non potrò mai guidarla, quasi sicuramente non ne avrò mai una, però grazie, Ferrari. Grazie di regalare capolavori di questo tipo. Sempre. 

