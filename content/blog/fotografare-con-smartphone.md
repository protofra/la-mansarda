---
title: "5 app per fare foto migliori"
date: 2019-03-24T21:57:03+01:00
draft: true
featured_image: "app-foto.jpg"
categories: ["Tech"]
description: "Applicazioni per modificare foto su iPhone"
---

### Fotografare con iPhone

Allora, parliamo un po’ di tecnologia. Torniamo a parlare di tecnologia. 
Da quando lo smartphone esiste lo smartphone, e cioè dal 2007 con il primo iPhone, questo tipo di dispositivi ha preso il sopravvento un po’ su tutto. 

Ha eliminato il telefono che _telefonava e basta._ Ma ha anche eliminato quasi del tutto le piccole macchine fotografiche. Credo non valga solo per me, ma una delle cose che faccio di più con il mio iPhone è proprio _fotografare._ 

Non sono un professionista e le mie capacità sono tutto sommato limitate, per questo il mio iPhone è un compagno perfetto quando _mi sale l’Oliviero Toscani._ 

Il mio _setup_ è molto semplice: si tratta del mio iPhone X. Tutto qua. Niente lenti, niente cose strane, solo lui. Per quanto il telefono di per sé sia ottimo e faccia ancora belle foto, è un po’ limitato. Quindi mi tocca ricorrere ad un po’ di aiuto software, per sistemare le cose. 

Ecco, a grandi linee, il mio _workflow_ - ‘mazza quante parole inglesi - quando scatto una foto da caricare su Instagram, o qui sul sito. 

#### Primo editing 
Dopo aver scattato la foto, la prima _app_ che utilizzo è **Photoshop**. E la uso, in particolare, per sistemare ruotare, ritagliare e _raddrizzare_ la foto principalmente. Questo perché ha una serie di funzioni automatiche che riescono a rendere la foto molto più _precisa._ 

#### Seconda fase
In base al risultato iniziale, dopo i primi aggiustamenti, se voglio fare modifiche più precise, e non voglio utilizzare dei _filtri_ già esistenti, mi sposto su **Snapseed.** Questa app di Google, è comodissima, infatti, proprio per modificare parametri quali la luminosità, l’esposizione, il bilanciamento del bianco, e altri parametri. Tutte cose di cui in realtà non capisco nulla, ma che _spippolando_ mi aiutano a rendere la foto più _viva_ e _godibile_ su Instagram. 

#### Fase bonus
Di solito il tutto si esaurisce dopo le modifiche su Snapseed. Ci sono delle volte in cui, però, voglio fare modifiche un po’ più particolari. In questo caso entrano in gioco un altro paio di app. 

La prima è **Lens Distortion**. Questo programmino serve ad aggiungere dei fighissimi effetti di luce, che possono rendere le foto un po’ _cinematografiche_, specie se si tratta di foto a oggetti poggiati su scrivanie o scaffali. 

La seconda è **Focos**. Questa app è ancora più particolare e può essere utilizzata solo su iPhone con doppia fotocamera (7/8 Plus, X_XS). In pratica, Focos vi permette di modificare foto in modalità /ritratto_ andando ad agire sul livello di _sfocatura_ oltre che sul tipo di _bokeh_. Ci sono addirittura alcuni _preset_ che emulano fotocamere e i loro personalissimi _sfocati._

#### Fase bonus bonus
L’ultimissima applicazione che vi elenco serve a sfruttare meglio le _Live Foto_ di iPhone, che io personalmente uso tantissimo. Si tratta di **Motion Stills**. Anche in questo caso è una app sviluppata da Google e vi permette, molto semplicemente, di creare _gif_ o piccoli video partendo da foto live. 

#### Fase retrò
L'ultimissima app che segnalo è **Huji**. Come suggerisce il nome, Huji riprende lo stile delle _Fuji_ di qualche tempo fa, andando a modificare le foto con un effetto _retrò_ che, ogni tanto, ci sta proprio bene.  

##### Seguitemi su Instagram!
Non sono un fotografo, e probabilmente sono anche scarso, però, se volete vedere un po’ alcuni dei miei scatti modificati usando queste applicazioni vi invito a seguirmi su Instagram. @protofra, chiaramente. 