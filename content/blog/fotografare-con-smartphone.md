---
title: "5 app per fare foto migliori"
date: 2019-03-24T21:57:03+01:00
draft: false
featured_image: "3E5C53A5-31EA-47AA-B6F6-048FF6449D00.JPEG"
categories: ["Tech"]
description: "Applicazioni per modificare foto su iPhone"
---

### Fotografare con lo smartphone

Torniamo a parlare di tecnologia. 
Da quando esiste, lo smartphone ha fatto _strage_ di un bel po' di dispositivi tecnologici, riuscendo a racchiudere tutta una serie di funzioni che prima necessitavano di oggetti a parte.  

Ha eliminato il telefono che _telefonava e basta._ Ha fatto fuori i naviagotori _a là_ TomTom. E poi, ha eliminato quasi del tutto le piccole macchine fotografiche: le _compatte_. E una delle cose che faccio di più con il mio iPhone è proprio _fotografare._ 
Non sono un professionista e le mie capacità sono tutto sommato limitate, per questo lo smartphone è un compagno perfetto quando _mi sale l’Oliviero Toscani._ 

Il mio _setup_ è molto semplice: il solo iPhone X. Tutto qua. Niente lenti, niente cose strane, solo lui. 

Naturalmente, lui da solo è un po' limitato. Quindi mi tocca ricorrere ad un po’ di aiuto software, per sistemare le cose o renderle un po' più particolari. 

Ecco, insomma, a grandi linee, il mio _workflow_ - ‘mmazza quante parole inglesi - quando scatto una foto da caricare su Instagram, o qui sul sito. 

#### Primo editing 
Dopo aver scattato la foto, la prima _app_ che utilizzo è <a href="https://itunes.apple.com/it/app/adobe-photoshop-express/id331975235?mt=8" target="_blank" rel="nofollow" title="photoshop"> **Photoshop** </a>. E la uso, in particolare, per ruotare, ritagliare e _raddrizzare_ la foto. Questo perché ha una serie di funzioni automatiche che riescono a rendere la foto molto più _precisa._ 

#### Seconda fase
In base al risultato dopo i primi aggiustamenti, se  voglio utilizzare dei _filtri_ già esistenti rimango su Photoshop. Altrimenti, se devo fare modifiche più precise, mi sposto su <a href="https://itunes.apple.com/it/app/snapseed/id439438619?mt=8" target="_blank" rel="nofollow" title="snapseed"> **Snapseed.** </a> Questa app di Google è comodissima, infatti, proprio per modificare aspetti come la luminosità, l’esposizione, il bilanciamento del bianco, eccetera. Tutte cose di cui in realtà non capisco nulla, ma che _spippolando_ mi aiutano a rendere la foto più _viva_ e _godibile_. 

#### Fase bonus
Di solito il tutto si esaurisce dopo le modifiche su Snapseed. Ci sono delle volte in cui, però, voglio fare modifiche un po’ più particolari. In questo caso entrano in gioco un altro paio di app. 

La prima è <a href="https://itunes.apple.com/it/app/lens-distortions/id938026822?mt=8" target="_blank" rel="nofollow" title="lens distortion"> **Lens Distortion.** </a> Questo programmino serve ad aggiungere dei fighissimi effetti di luce, che possono rendere le foto un po’ _cinematografiche_. Un effetto a limite fra il fenomenale e la cacata. Una roba _borderline_ solo per i più impavidi. 

La seconda è <a href="https://itunes.apple.com/it/app/focos/id1274938524?mt=8" target="_blank" rel="nofollow" title="focos"> **Focos.** </a> Questa app è ancora più particolare e può essere utilizzata solo su iPhone con doppia fotocamera (7/8 Plus, X/XS). In pratica, Focos vi permette di modificare foto in modalità _ritratto_ andando ad agire sul livello di _sfocatura_ oltre che sul tipo di _bokeh_. Ci sono addirittura alcuni _preset_ che emulano fotocamere e i loro personalissimi _sfocati._

#### Fase bonus bonus
L’ultimissima applicazione che vi elenco serve a sfruttare meglio le _Live Foto_ di iPhone, che io personalmente uso tantissimo. Si tratta di <a href="https://itunes.apple.com/it/app/motion-stills-gif-collage/id1086172168?mt=8" target="_blank" rel="nofollow" title="motion stills"> **Motion Stills.** </a> Anche in questo caso è una app sviluppata da Google e vi permette, molto semplicemente, di creare _gif_ o piccoli video partendo da foto live. 

#### Fase retrò
Chiudo con <a href="https://itunes.apple.com/it/app/huji-cam/id781383622?mt=8" target="_blank" rel="nofollow" title="huji"> **Huji.** </a> Come suggerisce il nome, Huji riprende lo stile delle _Fuji_ di qualche tempo fa, andando a modificare le foto con un effetto _retrò_ che, ogni tanto, ci sta proprio bene.  

##### Seguitemi su Instagram!
Non sono un fotografo, e sicuramente si vede, però, se volete dare un'occhiata a quello che viene fuori dal mio iPhone e da queste app, vi invito a seguirmi su Instagram. <a href="https://www.instagram.com/protofra/" target="_blank" rel="nofollow" title="huji"> @protofra </a>, chiaramente. 