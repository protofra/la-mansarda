---
title: "Gdg Modern Trio"
date: 2019-03-04T21:42:50+01:00
draft: true
featured_image: "gdg-modern-trio-spazio-1918-1.jpg"
categories: ["Musica"]
description: "Il primo album del trio"
---

Non so bene come definire questo album. Ci sono sicuramente tante persone molto più esperte di me che sono state in grado di definire ogni piccolo *beat* all'interno di un genere. E poi all'intenro di un sotto-genere così particolare che neanche chi l'ha ideato per la prima volta saprebbe spiegare il motivo o le sue caratteristiche. 

Io non so dire cosa c'è dentro questo album. E non sono neanche sicuro che sia utile. Però, posso dire e cercare di raccontare alcune delle emozioni che mi ha suscitato. E che mi hanno portato ad ascoltarlo a *nastro* per metà dello scorso anno. 

### Pirati? Pirati. 
Cercare di definire i meccanismi mentali che mi hanno portato ad accostare molte di queste canzoni ai *pirati* non credo sarebbe lusinghiero per la mia povera mente. Quindi, senza entrare troppo nel *perché* vi descrivo le immagini che questi suoni mi hanno suscitato. 

La prima canzone che ho ascoltato è stata **Audrey's Blues**. Ecco, non so perché ma tutt'ora quando la ascolto - lo sto facendo proprio ora mentre scrivo - mi vengono in mente i pirati. Cioè mi sento fisicamente all'interno di un vascello capitanato da una strana versione di **Capitan Barbossa**. 
Il ritmo scandito dalla batteria mi sembra seguire il movimento delle onde, con gli accordi un po' *stonati* di chitarra che accompagnano i movimenti di questi pirati sul vascello. 
La linea di basso, poi, con quel suono un po' *sordo* non fa altro che aumentare questa sensazione, e, insomma: sono in mare. 

Queste immagini costruite dalla mia mente, questa sorta di viaggio à la *Monkey Island* è scandito lungo quasi tutti i brani dell'album. 
Ecco: **Monkey Island**. Non so quanti ci abbiano giocato, però, io ci ho passato tanto tempo. E tutti i suoni, che in effetti sono un po' *minimali* mi riportano esattamente in mente il buon *Guybrush* che cerca di risolvere gli enigmi dell'isola, in mezzo ai pirati. Appunto. 