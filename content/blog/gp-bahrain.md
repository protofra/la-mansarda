---
title: "Gp Bahrain: chi va piano va sano e va lontano."
date: 2019-03-31T22:32:24+02:00
draft: true
featured_image: "gpbahrain.jpg"
categories: ["Motori"]
description: "La Mercedes vince un fortunato GP del Bahrain"
---


Sembra assurdo, eppure questo detto, oggi, è più che mai adatto a spiegare il Gran Premio del Bahrain. Perché la Mercedes, che pure andava piano rispetto alla Ferrari, ha portato a casa una doppietta: la seconda nelle prime due gare. 

### _Grande Culo_ 
Toto Wolff ai microfoni di Sky ha spiegato così il risultato della sua squadra. Ed è vero, perché di culo ne hanno avuto parecchio. Però, c’è altro.

Sicuramente la fortuna non è stata dalla parte della Ferrari oggi. Questo è chiaro. Sicuramente non è stata da quella di Leclerc, che dopo un weekend perfetto deve accontentarsi di un terzo posto frutto di una _safety car_, quella sì, fortunata. 

Un problema alla parte elettrica della PU, questo è quello che ha privato Charles della sua prima vittoria. Che pure era praticamente certa fino a 10 giri dalla fine.

Ma le Ferrari sono due. Che fine ha fatto Vettel?

Il sempre simpatico Villeneuve dopo la gara ha detto: _di solito [Seb] aspetta Singapore per fare danni. Questa volta ha cominciato subito._ E per quanto le parole di Jaques siano chiaramente ironiche, hanno più che un velo di verità. 

Seb, infatti, nel primo momento di lotta con Hamilton di questa stagione, ha pensato bene di riprendere le vecchie abitudini, andando a _girarsi_ da solo in mezzo alla pista. 

### Mission Spinnow
Si scherza, eh. Voglio bene a Seb. Però, insomma… Possibile che sia sempre lui quello che si gira in mezzo alla pista? Nemmeno Maldonado dei tempi d’oro. 

Fatto sta che dopo l’errore, Ham si è trovato secondo, Bottas terzo e questo, unito alla solita sfida della Rossa, gli ha regalato la seconda doppietta dell’anno. 

Sono ancora incazzato, quindi trovare del buono in questa gara è difficile. Eppure, c’è. 
E si chiama Charles Leclerc. 

### Charles our saviour?
Nonostante il problema e la grande amarezza, Leclerc ha dato prova di essere veloce. Anzi, velocissimo. Non solo, anche la Ferrari - sempre nonostante il problema - ha dato prova di essere davvero _mezzo secondo davanti,_ come dicevano Ham e Toto. 

Fatto sta che puoi essere pure il più veloce, ma se alla fine non ci arrivi, vai da poche parti. 

Adesso tocca riprendersi da questa sberla e capire cosa è andato storto, però senza l’eccessiva preoccupazione che aveva seguito Melbourne. Perché le gare sono tante e una sfortunata capita a tutti nell’arco di un Mondiale. 

### Low-key
Delusione e tristezza a parte è stata una gara bellissima. Piena di azione, sorpassi e colpi di scena. Speriamo che ce ne siano altre così, ma con risultati migliori per la Rossa. Anche perché sennò a dicembre non ci arrivo. 

<a href="https://www.youtube.com/watch?v=oiTupZ1m7MQ" target="_blank" rel="nofollow" title="Qui"> Qui, </a> infine, potete vedere la mia reazione nel momento in cui Leclerc comunica di avere problemi al motore. 


