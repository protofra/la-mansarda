---
title: "Gp Belgio - Le Pagelle"
date: 2019-09-02T10:44:13+02:00
draft: false
featured_image: "spa1.jpg"
description: "Charles Leclerc vince il primo GP della sua carriera a SPA"
categories: ["Motori"]
---


Alla fine è arrivata la **prima vittoria di Leclerc in F1** e la **prima vittoria Ferrari quest’anno.** Un’attesa lunga, che si è conclusa in una **giornata** dalle emozioni contrastanti dopo quanto accaduto <a href="https://la-mansarda.com/blog/motorsport-is-dangerous/" target="_blank">sabato.</a> 

Una giornata in cui, però, la cosa **giusta** da fare era **correre,** e la bellissima vittoria di Leclerc, dedicata proprio ad Anthoine, ne è la prova.

## 10
**Leclerc** 

Una gara bellissima, condotta in maniera decisa. Una vittoria inseguita tutta la vita e che oggi, proprio oggi, non voleva perdere in nessun modo. Una vittoria che segna l’inizio di una lunga serie, si spera, e che sarà per sempre ricordata. 

## 9
**Hamilton** 

Mi sono scocciato di vederlo sempre lì, di vederlo fare gare impeccabili, addirittura anche in rimonta. Questa volta, almeno, non ha tolto la vittoria al ragazzino davanti, come successo in **Ungheria.** Guida un **missile,** certo, ma è comunque un fuoriclasse. E il risultato di Bottas ne è la prova. 

## 8
**Norris** 

Una gara bella, solida, con una quinta posizione conquistata in partenza e mantenuta con attenzione fino ad un giro dalla bandiera a scacchi, quando la sua McLaren l’ha **appiedato.** Peccato davvero, ma l’epilogo non cancella la **prestazione.** 

## 7 
**Albon**

Anche qui siamo di fronte ad una gara condotta in maniera **impeccabile.** Rispetto a Norris, di cui alla fine prenderà la posizione - la 5a - Albon è partito dal fondo, rendendosi protagonista di alcuni sorpassi molto belli. Bene così, forse il buon Max ha ritrovato un avversario degno. 

## 6
**Gasly** 

Forse uno dei pochi casi in cui una retrocessione ha fatto bene. Il buon Pierre, infatti, nonostante adesso guidi una **Toro Rosso** e nonostante la vicenda **Hubert**, ha portato a casa un buon risultato e una bella gara. Magari aveva davvero bisogno di tornare sul Toro italiano. 

## 5
**Verstappen** 

Dopo una serie infinita di grandi risultati, torna il Verstappen che conosciamo. Una partenza brutta, che ha portato ad un un botto decisamente evitabile con **l’incolpevole Raikkonen** e un bacio al muro dell’Eau Rouge. *Versbatten?*

## 4
**Giovinazzi** 

Antonio io ti voglio bene e oggi, forse per la prima volta, hai fatto vedere quanto sei **forte.** Però, mannaggia, ad un giro dalla fine, in piena zona punti, non puoi andarmi a muro. Proprio no!

## 3
**Renault**

La Renault mi sta davvero rattristando **Ricciardo.** Una gara brutta, triste e fatta quasi interamente con delle gomme finite. Non solo, il povero Daniel si è dovuto beccare una serie infinita di sorpassi all'esterno da parte di gente molto meno **esperta** di lui. Fate qualcosa, vi prego. 

## 2
**Haas**

Qui la situazione è **inspiegabile** ed è forse arrivato il momento di chiamare un esorcista. Motore Ferrari, macchina tutto sommato ok, eppure in rettilineo andava più lenta della gru dei commissari a bordo pista. Un *paracarro.*

## 1
**Motorsport** 

Quando ci ricorda, in maniera così brutale, quanto sia pericoloso ciò che fanno questi ragazzi. *Motorsport is dangerous*, sì, ma ciò non toglie che quando accadano queste cose sia uno schifo. 

Ciao Anthoine. 
<img src="/images/blog/spa2.jpg" />