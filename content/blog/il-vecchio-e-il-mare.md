---
title: "Il Vecchio e Il Mare"
date: 2019-03-11T13:44:55+01:00
draft: true
featured_image: "IMG_6007.jpg"
categories: ["Libri"]
description: "Il capolavoro di Hernest Hemingway"
---

Sono le 22:59. 

Ho appena finito di leggere _Il vecchio e il mare_. Di nuovo. 

Sono molto affezionato a questo libro. Un regalo di mio padre e uno dei primi libri che abbia letto per intero. Quindi, di tanto in tanto mi capita di rileggerlo. 

È molto breve. Eppure, nonostante le appena 100 pagine, ad ogni lettura scopro sempre qualcosa in più. Una frase, un elemento, un significato che la volta prima non avevo colto. E che forse non ero pronto a cogliere. 

_**<p style="text-align: right;">“He always thought of the sea as 'la mar' which is what people call her in Spanish when they love her. Sometimes those who love her say bad things of her but they are always said as though she were a woman. Some of the younger fishermen, those who used buoys as floats for their lines and had motorboats, bought when the shark livers had brought much money, spoke of her as 'el mar' which is masculine.They spoke of her as a contestant or a place or even an enemy. But the old man always thought of her as feminine and as something that gave or withheld great favours, and if she did wild or wicked things it was because she could not help them. The moon affects her as it does a woman, he thought.”</p>**_

Questa è una delle frasi che fin dalle prime letture, fin da piccolo, mi è rimasta più impressa. 
_**<p style="text-align: right;">Il vecchio lo pensava sempre al femminile e come qualcosa che concedeva o rifiutava grandi favori e se faceva cose strane o malvagie è perché non poteva evitarle. La luna lo fa reagire come una donna, pensò.</p>**_
Il mare come una donna. 

**Il mare.**

Ecco, il mare è stato l'elemento che ha catturato la mia mente da piccolo. La maniera in cui vengono descritte le imbarcazioni, il modo di prendere il largo. I riflessi delle luci dell'alba e del tramonto sull'acqua. I delfini, i pesci volanti e poi ancora i terribili *pescecani* e gli splendidi *marlin*. 
Una serie di immagini che fin da piccolo mi è rimasta impressa e ha accresciuto - o forse è proprio merito suo - la mia passione per il mare. L'amore per il mare. 

Ad ogni lettura, però, ci sono nuovi elementi che mi catturano l'attenzione. Ogni volta come se fosse la prima. 

Io credo che non tutto succeda per caso. E se ieri ho deciso di rileggere proprio questo libro una ragione c'è. 
E se nelle prime letture è stato il mare a catturarmi, questa volta sono finito all'amo del **coraggio** e della **tenacia** di Santiago: il *Vecchio*. 
 
Santiango è un vecchio piegato dalla fatica: dagli sforzi e gli stenti che la vita da pescatore gli ha riservato. Veste di stracci, e vive di ricordi. Nonostante questo, però, ogni mattina prende il largo, da solo, con la sua barca. Pensando - credendo - che *questa sarà la volta buona*. 
Da solo in mezzo al mare non teme solitudine. Non ha paura di ciò che succederà. Perché lui conosce il mare, il *suo* mare e conosce i pesci che lo abitano, le nuvole che lo sovrastano e i venti e le correnti che lo muovono. Niente può succedere. Sono solo lui e il *marlin*. 
La mattina dell'ottantacinquesimo giorno è davvero la *volta buona*. E quando se ne rende conto è pronto a dare tutto pur di riuscire nell'impresa. Pur di prendere il pesce più grande. 
E lo prenderà, vincendo la sua personale sfida contro il mare, contro il *marlin* e contro sé stesso. 

_**<p style="text-align: right;">“But man is not made for defeat," he said. "A man can be destroyed but not defeated.”</p>**_
