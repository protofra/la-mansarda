---
title: "Usare Kindle senza rinunciare ai libri cartacei"
date: 2019-07-18T22:11:42+02:00
draft: false
featured_image: "kindle-instapaper.jpg"
description: "Come ho deciso di utilizzare il mio Kindle per leggere senza rinunciare ai libri cartacei"
categories: ["Tech", "Libri"]
---

## Come ho dato nuova vita al mio Kindle sperduto
In questi giorni sono al mare. 

Appena arrivato a casa, fra i teli e i costumi da bagno ho ritrovato il mio piccolo <a href="hhttps://amzn.to/2XRaKYk" target="_blank" rel="nofollow" title="kindle"> **kindle.** </a>
Si tratta del modello base, il primo con touchscreen. Non ha nemmeno il display illuminato: è quello più spartano, ecco.

Adoro leggere e all’epoca mi sembrava che ‘sto cosino avrebbe cambiato completamente il mio modo di farlo. 
In realtà non è successo. Tant’è che quasi mi ero dimenticato di averlo.

Dopo averlo visto che giaceva completamente scarico sulla libreria, però, ho iniziato a pensare a come *ri-usarlo*. Come dare nuova vita a quello che comunque è un oggetto **tech** di tutto rispetto.

Per un minuto buono ho caldeggiato l’idea di acquistare i miei libri estivi - che sono tanti ogni anno - solo in digitale. Ma l’idea è naufragata fra il primo giro in libreria e il primo mercatino. 

Allora ho iniziato a cercare un altro utilizzo. Ed è scorrendo fra le varie app del mio iPhone che ho avuto l’intuizione. **L'illuminazione**, oserei dire.

### Articoli online
Oltre ai libri leggo anche tantissimi articoli su internet. Si va da notizie tecnologiche ad approfondimenti di natura sportiva o culturale. Insomma, un po’ di tutto. 

Tuttavia, quando si tratta di cose *un po' lunghe* - cioè quasi sempre - difficilmente le leggo subito. Anche perché il più delle volte le trovo *scrollando* la home di <a href="https://www.facebook.com/protoframansarda/" target="_blank" rel="nofollow" title="facebook"> **Facebook** </a> o <a href="https://www.instagram.com/protofra/?hl=it" target="_blank" rel="nofollow" title="instagram"> **Instagram**. </a>

Quello che faccio, quindi, è inviare l’articolo a <a href="https://www.instapaper.com/u" target="_blank" rel="nofollow" title="instapaper"> **Instapaper** </a> in modo da leggerlo in un secondo momento. 
Poi ad una certa, quel momento arriva e recupero tutte le cose che avevo salvato. Di solito da iPad o direttamente dal cellulare.

Ecco, tutto sto preambolo per dire che da adesso la lettura finale la faccio con il Kindle. 
**Instapaper**, infatti, ha una comodissima funzione che **invia** gli articoli salvati direttamente al Kindle. Per chi di voi usa il gemello cattivo di Instapaper, cioè **Pocket**, nessun problema: anche lui ha una funzione simile. Però c'è bisogno di un software di <a href="https://help.getpocket.com/article/1127-using-pocket-on-kindle-devices" target="_blank" rel="nofollow" title="pocket"> **terze parti.** </a> 

Una figata, questa, che mi permette di usare - finalmente! - il Kindle e di recuperare in maniera molto più comoda la valanga di articoli che salvo online. 

#### *How-to*
Ora vi spiego come ho fatto, anche se probabilmente ci sono 12 persone nel mondo che hanno bisogno di una cosa del genere. 

Comunque.

Andate su Amazon nella sezione **i miei dispositivi>preferenze>impostazioni documenti personali.** Da lì selezionate il vostro Kindle e copiatevi il suo indirizzo email. Sì, ogni kindle ha un indirizzo email su cui è possibile inviare fra le altre cose anche i PDF.

A questo punto aprite un altra pagina e accedete ad Instapaper - o Pocket. Da qui andate nelle impostazioni e scendete fino alla sezione **Kindle.** 

Qui dovrete fare due cose: inserire l’indirizzo email che avete copiato prima e **copiare** quello di Instapaper. 

Con la email copiata, tornate nella pagina di Amazon e incollate la mail all’interno della sezione **email approvate documenti personali.**

Adesso avete tutto **settato,** e vi basterà solo indicare a Instapaper quando e quanti articoli inviare. Nel mio caso ogni sera a mezzanotte solo se ci sono **almeno 3 nuovi articoli.**

#### Piccola polemica
Finito il *tutorial*. *Now it's polemichetta time*. 

Mi piace leggere e mi piace la tecnologia. E leggere sul Kindle, onestamente, è molto comodo. Infatti, capisco il buon Itomi quando dice di <a href="https://leganerd.com/2019/07/16/guida-acquisto-amazon-kindle/" target="_blank" rel="nofollow" title="pocket"> **comprare Kindle e non rompere i coglioni con sta storia della carta,** </a>  in pratica. 

Però, allo stesso tempo mi piace avere il libro fisico anche solo per riempire la libreria e avere davvero l’impressione - *for me, myself and I* - di averlo letto. 

Ecco, non so bene come funziona la gestione dei diritti. Ma è mai possibile che acquistando un **libro cartaceo** io non possa ricevere anche la **copia digitale?** 

Questa cosa davvero non la capisco e mi fa impazzire. 

Proprio su Amazon, per esempio, quando si acquista un vinile o un cd, automaticamente - nella stragrande maggioranza dei casi - si riceve la versione digitale. 

Perché lo stesso non si può fare con i libri?

*Jeff, amico mio. Fai qualcosa.* 

#### Chiusa la polemica, ora seguitemi su <a href="https://www.instagram.com/protofra/?hl=it" target="_blank" rel="nofollow" title="instagram"> **Instagram**. </a>

