---
title: "Migliori App per MacOS"
date: 2019-04-17T15:11:30+02:00
draft: false
featured_image: "8A5EA3DF-A04D-4FF9-B3C0-0FBB935F116C.JPG"
categories: ["Tech"]
description: "Le applicazioni più utili per MacOS"
---

Un’altra lista che nessuno ha chiesto. Questa volta sulle app più utili per MacOS.

### Alfred
Cominciamo dalla prima, quella che uso più di tutti: **Alfred**. 
È difficile spiegare tutto ciò di cui è capace questa potentissima applicazione. In generale, diciamo che è una versione _pimpata_ di _Spotlight._ 

Di base, fa le stesse cose: potete ricercare file e aprire programmi. Alfred, però, vi dà la possibilità di cercare su Google, su Youtube, di tradurre con _Google Translate_ e trovare definizioni sul dizionario. In più, funziona anche da calcolatrice, da _clipboard_ e da shell del terminale. Infine, vi permette di spegnere, riavviare o mettere in stop il computer. 
Tutto questo ad una velocità strabiliante: nettamente superiore a Spotlight, facendo risparmiare tantissimo tempo. 

Alfred è disponibile <a href="https://www.alfredapp.com" target="_blank" rel="nofollow" title="qui"> qui </a>, in versione free e a pagamento. 

### Magnet
MacOS è molto bello, elegante e funzionale. Però, quando si tratta di gestire più pagine contemporaneamente va un po’ in crisi. E qui entra in gioco **Magnet**, un’altra app fondamentale e che uso sempre. 

La funzione di Magnet è semplice, perché mette in ordine le applicazioni aperte, migliorando moltissimo il flusso di lavoro.
Tanto per fare un esempio, può sistemare una app aperta nella metà destra e due in quella sinistra. Tutte le varie _possibilità_ sono elencate dall'app stessa e sono moltissime. 

La trovate <a href="https://itunes.apple.com/it/app/magnet/id441258766?mt=12" target="_blank" rel="nofollow" title="qui"> qui </a> per 1,09 eurini. Rinunciate ad un caffè e scaricatela.  

### CopyClip
Altra applicazioncina fantastica e utilissima è **CopyClip**. 

La funzione, in questo caso è ancora più semplice: conserva una cronologia di ciò che copiate, in modo da poterlo incollare quando vi serve. 

È gratis e la trovate <a href="https://itunes.apple.com/it/app/copyclip-clipboard-history/id595191960?mt=12" target="_blank" rel="nofollow" title="qui"> qui </a>. 

### Itsycal
Per visualizzare il calendario su Mac ci sono due alternative: browser o la app _calendario._ Entrambi, però, sono un po’ _lenti_ se  dovete dare un’occhiata veloce ai giorni o aggiungere un evento al volo. 

**Itsycal** risolve proprio questo problema, rimanendo sempre aperta sulla status bar e dando la possibilità non solo di visualizzare il calendario ma anche di aggiungere eventi in 3 secondi netti. 

Si trova <a href="https://www.mowglii.com/itsycal/" target="_blank" rel="nofollow" title="qui"> qui. </a> 




#### Rocket

Questa vale solo per chi di voi ha un Mac con TouchBar. I Pro dal 2016 in poi, per intenderci. 

**Rocket**, infatti, utilizza la touchbar per mostrare le applicazioni aperte e muoversi velocemente da una all'altra, tutto dalla barra. 

<a href="http://julianthayn.com/rocket" target="_blank" rel="nofollow" title="qui"> Qui </a> per il download. 