---
title: "Ferrari Sf90 Stradale"
date: 2019-05-29T21:25:50+02:00
draft: false
featured_image: "sf90-stradale.jpg"
description: "SF90 Stradale: la prima Ferrari ibrida di serie della storia"
categories: ["Motori"]
---

# SF90 Stradale

Dopo la <a href="https://la-mansarda.com/blog/ferrari-f8-tributo/" target="_blank" rel="nofollow" title="Stephen King">F8 Tributo,</a> arriva un’altra nuova Ferrari: la SF90 Stradale. Un'auto storica per il Cavallino, che segna l'ingresso in una nuova Era. 

La SF90 Stradale, infatti, è la prima Ferrari **ibrida** prodotta in serie.


### Dalla F1 alla strada

Il nome fa capire subito quanto sia stretto il legame fra pista e strada. Come per la SF90, anche per la versione Stradale possiamo parlare di *power unit,* anche se tecnicamente diversa rispetto a quella di F1, composta da motore termico ed elettrico. 

Quello termico è il classico V8 biturbo, lo stesso della F8 Tributo, capace di erogare, in questo modello, 780 cavalli: un nuovo record per un motore 8 cilindri Ferrari. Stiamo parlando di 195 cv/l e 800 newton metri di coppia a 6.000 giri. 

I motori elettrici, invece, sono 3, due sull’asse anteriore e uno su quello posteriore, fra motore termico e cambio. Con una batteria da 7,9 kWh che consente una autonomia di 25Km.
I cv dei motori elettrici, invece, sono 220. 

Tutto questo cosa significa, quindi? Una potenza spaventosa di 1000 - sì, mille - cavalli. Che verranno erogati in base alla mappatura e interamente disponibili nella modalità *qualify,* ovvero **qualifica.**

Per dare un’idea della potenza: la SF90 Stradale va da 0-100 in **2,5 secondi**; da 0-200 in **6,7 secondi**  e ha una velocità massima di **340 Km/h.** 

Insomma, un vero mostro. 

### Una nuova era

Come la F8 Tributo, anche questa Stradale segue una nuova linea per quanto riguarda il design con linee più spigolose, evidenti elementi aerodinamici e i bellissimi fanali doppi al posteriore. Diversi rispetto alla F8 quelli anteriori, adesso non più ad L.

Anche gli interni sono nuovi e davvero moderni, per una Ferrari che guarda al futuro. Anzi, viene direttamente dal futuro. 

La SF90 Stradale si inserisce in cima alla *line-up* di Ferrari come prestazioni e naturalmente come prezzo: si parla di almeno 500 mila euro. Che se potessi spenderei senza battere ciglio. 

### Ipse Dixit

Una volta un vecchio saggio di nome Jeremy Clarkson disse che chi vince in F1 non riesce a fare belle macchine stradali e viceversa. Beh, come dargli torto, dopo aver visto questa SF90 Stradale e le ultime Mercedes? 
