---
title: "Teletrasporto"
date: 2019-10-14T21:49:48+02:00
draft: false
featured_image: "pillole.jpeg"
categories: ["Pillole"]
---

Ci vorrebbe il teletrasporto. Con quello metà dei problemi della mia vita sarebbero risolti. 

Ma vi immaginate che bellezza poter andare in un posto, ovunque nel mondo, in pochi secondi, magari attraversando una porta? Ho dei brividi di piacere solo a pensarci. 


L’ideale sarebbe un teletrasporto portatile: tipo un iPhone ma che riesca a portarti dove vuoi. Certo, andrebbe considerata bene la tecnologia dietro ad una invenzione del genere. Non vorrei che il tutto funzionasse come in *Timeline*, dove in pratica il corpo viene spezzettato e poi rimesso insieme ad ogni *teletrasportata*. Quello, dopo un paio di viaggi, non sarebbe il massimo. 

Però se il tutto fosse *sicuro* sarebbe una svolta. Probabilmente troverei il modo di innervosirmi anche in quel caso, ma sarebbe sicuramente più difficile. 

*Oh ragazzi allora ci becchiamo in Time Square alle nove e poi si va ad Osaka a mangiare anguille*. Le conversazioni probabilmente sarebbero così: almeno, io farei in questo modo. 
<div style="width:100%;height:0;padding-bottom:56%;position:relative;"><iframe src="https://giphy.com/embed/xUKxvBC83dlingRIhs" width="100%" height="100%" style="position:absolute" frameBorder="0" class="giphy-embed" allowFullScreen></iframe></div><p><a href="https://giphy.com/gifs/studiocapon-3d-vr-xUKxvBC83dlingRIhs">via GIPHY</a></p>

Ora che ci penso, comunque, i governi potrebbero trovare il modo di renderlo complicato e disincentivarlo. Anche perché, fossi un narcotrafficante ne approfitterei subito per teletrasportare *roba* in qua e là. Già mi immagino lo *spaccino* che va a rifornirsi alle 23.05 direttamente in Colombia per poi arrivare in Santa Croce con roba fresca: *km zero.*

In effetti forse sarebbe meglio averlo ma tipo super-potere. Meglio che volare: mi immagino quanti moscerini si becca Superman ogni volta che va in giro. Il teletrasporto sarebbe sicuramente più efficiente e anche discreto. Senza contare che pur volando, a meno che non riesca ad andare alla velocità della luce gli spostamenti sarebbero comunque lunghetti: io invece voglio arrivare a destinazione nel tempo di uno starnuto. 
Uno starnuto di quelli veloci, però. 

Di seguito una *visual representation* di me che fuggo dalle mie responsabilità.

<div style="width:100%;height:0;padding-bottom:56%;position:relative;"><iframe src="https://giphy.com/embed/l2SpWj9gta1lvzllu" width="100%" height="100%" style="position:absolute" frameBorder="0" class="giphy-embed" allowFullScreen></iframe></div><p><a href="https://giphy.com/gifs/southparkgifs-l2SpWj9gta1lvzllu">via GIPHY</a></p>


