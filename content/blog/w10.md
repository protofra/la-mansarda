---
title: "Mercedes W10: vi dovete spaventare"
date: 2019-02-13T18:01:58+01:00
draft: true
description: "Presentata la nuova W10"
featured_image: "fire-up-thumbnail-slider4252-1280x542.jpg"
categories: ["Motori"]
---


**Un vecchio saggio un tempo disse _vi dovete spaventare_. E a me questa W10 fa davvero paura.**

L’invincibile Armata tedesca ha presentato oggi la monoposto per il Campionato di F1 2019: la W10. 
Hamilton e Bottas già gongolano ed io, aspettando la mia Ferrari, inizio ad avere un po’ paura. 

Senza entrare troppo in aspetti tecnici, che comunque lasciano il tempo che trovano finché la macchina non viene messa in pista, l’idea che lascia questa W10 è di una macchina complessa e curata.
Una cura che si vede in ogni dettaglio, dal muso notevolmente più stretto rispetto allo scorso anno, al nuovo alettone posteriore. 
Non c’è nulla che non sembri _legato_ a qualcos’altro. Nel senso che, pur mancando - così _ad occhio_ - soluzioni davvero **strabilianti**,  ogni elemento dell’auto è predisposto per essere **efficiente** ed **efficace**. 

Le monoposto di quest’anno, causa nuovi regolamenti, avranno molto meno carico aerodinamico. Eppure, guardando questa nuova Mercedes, non sembra che ciò si noti più di tanto. E questo dicono anche varie _indiscrezioni_: pare che in tedesconi siano riusciti a compensare questa mancanza di carico senza troppi problemi. 

Insomma, a vederla così io un po’ di paura ce l’ho.
Diciamo che, come da tradizione prima di un Mondiale, conservo un _cauto pessimismo_, in attesa che Ferrari mi smentisca. 

