---
title: "Spinnit"
date: 2020-02-01T20:12:55+01:00
draft: false
featured_image: "spinnit-intro.JPG"
---

<iframe src="https://anchor.fm/francesco-proto/embed/episodes/Spinnit--Introduzione-eai7va/a-a1cul01" height="102px" width="400px" frameborder="0" scrolling="no"></iframe>

Dopo averci pensato tanto e poi lavorato un bel po' sotto traccia, beh, adesso lo posso dire: **è nato [Spinnit](https://anchor.fm/spinnit), il podcast a base di musica mio e di [@franznardi](https://www.instagram.com/franznardi/?hl=it).**

Era da tempo che volevamo smettere di spacciarci i dischi a vicenda e cominciare ad esporre al mondo questa nostra passione. E adesso, finalmente, tutto questo è realtà.

Come avrete capito Spinnit è un podcast in cui si parla di musica. Per ogni puntata scegliamo due dischi a testa e proviamo a raccontarli, raccontando allo stesso tempo anche noi stessi. Sì, perché dietro ogni disco c’è una piccola parte di noi che vogliamo condividere con il pubblico immenso e sconfinato di _internet._

Le puntate saranno disponibili su [Anchor.fm](https://anchor.fm/spinnit), Spotify, iTunes e tutte le varie piattaforme di streaming, quindi potrete sentirle dove meglio preferite. Ove possibile cercheremo di inserire direttamente all'interno della puntata le canzoni di cui parliamo, così da facilitare la fruzione da parte vostra.

In ogni caso, comunque, metteremo a disposizione per ogni puntata una playlist di Spotify con tutti i brani e gli artisti di cui abbiamo parlato, più link vari ed eventuali che possano essere utili dopo l'ascolto.

Per ogni puntata, poi, [qui](https://la-mansarda.com) sarà disponibile una pagina con una descrizione più o meno dettagliata di quello di cui parleremo.

Per quanto riguarda i social, cioè instagram, ci trovate su [@spinnit](https://www.instagram.com/spinn.it/?hl=it) e sui nostri profili personali [@protofra](https://www.instagram.com/protofra/?hl=it) e [@franznardi.](https://www.instagram.com/franznardi/?hl=it) 


